APOCOLOCYNTOSIS 37

illum pati oporteret. Erant qui dicerent, Sisyphum
diu laturam fecisse, Tantalum siti periturum nisi illi suc-
curreretur, aliquando Ixionis miseri rotam sufflaminan-
dam. Non placuit ulli ex veteribus missionem dari, ne 4
vel Claudius umquam simile speraret. Placuit novam
poenam constitui debere, excogitandum illi laborem inri-
tum et alicuius cupiditatis spem sine fine et effectu. Tum
Aeacus iubet illum alea ludere pertuso fritillo. Et iam

coeperat fugientes semper tesseras quaerere et nihil pro-
ficere:

XV. Nam quotiens missurus erat resonante fritillo, 1
utraque subducto fugiebat tessera fundo.
Cumque recollectos auderet mittere talos,
lusuro similis semper semperque petenti,
decepere fidem: refugit digitosque per ipsos
fallax adsiduo dilabitur alea furto.
Sic cum iam summi tanguntur culmina montis,
inrita Sisyphio volvuntur pondera collo.

Apparuit subito C. Caesar et petere illum in servitutem 2
coepit; producit testes, qui illum viderant ab ipso flagris,
ferulis, colaphis vapulantem. Adiudicatur C. Caesari;
Caesar illum Aeaco donat. Is Menandro liberto suo
tradidit, ut a cognitionibus esset.

