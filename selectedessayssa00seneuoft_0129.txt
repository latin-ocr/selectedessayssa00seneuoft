AD LUCILIUM EPISTULA LXXIII 89

Nec ullum habet malum cupiditas maius, quam quod
ingrata est. Adice nunc, quod nemo eorum, qui in re
publica versantur, quot vincat, sed a quibus vincatur,
adspicit. Et illis non tam iucundum est multos post se
videre quam grave aliquem ante se. Habet hoc vitium
omnis ambitio: non respicit. Nec ambitio tantum in-
stabilis est, verum cupiditas omnis, quia incipit semper
a fine. At ille vir sincerus ac purus, qui reliquit et
curiam et forum et omnem administrationem rei publi-
cae, ut ad ampliora secederet, diligit eos, per quos hoc
ei facere tuto licet solusque illis gratuitum testimonium
reddit et magnam. rem nescientibus debet. Quemad-
modum praeceptores suos veneratur ac suspicit, quorum
beneficio illis inviis exiit, sic et hos, sub quorum tutela
positus exercet artes bonas. ‘Verum alios quoque rex
viribus suis protegit.' Quis negat? Sed quemadmodum
Neptuno plus debere se‘iudicat ex iis, qui eadem tran-
quillitate usi sunt, qui plura et pretiosiora illo mari vexit,
animosius a mercatore quam a vectore solvitur votum,
et ex ipsis mercatoribus effusius gratus est, qui odores ac
purpuras et auro pensanda portabat quam qui vilissima
quaeque et saburrae loco futura congesserat: sic huius
pacis beneficium ad omnes pertinentis altius ad eos perve-
qnit, qui illa bene utuntur. Multi enim sunt ex his togatis,
quibus pax operosior bello est: an idem existimas pro pace
debere eos, qui illam ebrietati aut libidini impendunt aut
aliis vitiis, quae vel bello rumpenda sunt? Nisi forte tam
iniquum putas esse sapientem, ut nihil viritim se debere
pro communibus bonis iudicet. Soli lunaeque plurimum
debeo, et non uni mihi oriuntur. Anno temperantique
annum deo privatim obligatus sum, quamvis nihil in
meum honorem descripta sint. Stulta avaritia mortalium

ι-

l

