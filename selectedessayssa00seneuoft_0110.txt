70 L. ANNAEI SENECAE

credit, aegritudo autem in sapientem virum non cadit;
serena eius mens est, nec quicquam incidere potest, quod
illam obducat. Nihilque aeque hominem quam magnus
animus decet; non potest autem magnus esse idem ac
maestus. Maeror contundit mentes, abicit, contrahit;
hoc sapienti ne in suis quidem accidet calamitatibus, sed
omnem fortunae iram reverberabit et ante se franget,
eandem semper faciem servabit, placidam, inconcussam,
quod facere non posset, si tristitiam reciperet.

VI. Adice, quod sapiens et providet et in expedito
consilium habet, numquam autem liquidum sincerumque
ex turbido venit. Tristitia inhabilis est ad dispiciendas
res, utilia excogitanda, periculosa vitanda, aequa aesti-
manda, ergo non miseretur, quia id sine miseria animi
non fit. Cetera onmia, quae, qui miserentur, solent
facere, libens et altus animo faciet, succurret alienis
lacrimis, non accedet; dabit manum naufrago, exsuli
hospitium, egenti stipem, non hanc contumeliosam, quam
pars maior horum, qui misericordes videri volunt, abicit
et fastidit, quos adiuvat, contingique ab iis timet, sed ut
homo homini cx communi dabit,- donabit lacrimis maternis
filium et catenas solvi iubebit et ludo eximet et cadaver
etiam noxium sepeliet, sed faciet ista tranq·.iilla mente,
voltu suo. Ergo non miserebitur sapiens, sed succurret,
sed proderit, in commune auxilium natus ac bonum pub-
licum, ex quo dabit cuique partem. Etiam ad calamitosos
pro portione improbandosque et emendandos bonitatem
suam permittet ; adflictis vero et forte laborantibus multo
libentius subveniet. Quotiens poterit, fortunae inter-
ccdct; ubi enim opibus potius utetur aut viribus, quam
ad restituenda, quae casus impulit? Voltum quidem
non deiciet nec animum ob crus alicuius aridum aut pan-

