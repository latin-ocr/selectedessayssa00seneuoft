10

11

12

90 L. ANNAEI sENEeAE

possessionem proprietatemque discernit nec quicquam
suum credit esse, quod publicum est. At ille sapiens nihil
iudicat suum magis quam euius illi cum humano genere
consortium est. Nec enim essent ita communia, nisi
pars illorum pertineret ad singulos; socium efficit etiam
quod ex minima portione commune est. Adice nunc,
quod magna et vera bona non sic dividuntur, ut exiguum
in singulos cadat: ad unumquemque tota peweniunt.
Ex congiario tantum ferunt homines, quantum in capita
promissum est. Epulum et visceratio et quicquid aliud
manu capitur, discedit in partes: at haec individua bona,
pax et libertas, et tam omnium tota quam singulorum
sunt. Cogitat itaque, per quem sibi horum usus fruetus—
que contingat, per quem non ad arma illum nec ad ser-
vandas vigilias nec ad tuenda moenia et multiplex belli
tributum publica necessitas vocet, agitque gubernatori
suo gratias. Hoc docet philosophia praecipue, bene debere
beneficia, bene solvere: interdum autem solutio est ipsa ‚
confessio. Confitebitur ergo multum se debere ei, cuius
administratione ae providentia contingit illi pingue
otium et arbitrium sui temporis et imperturbata publicis
occupationibus quies.

‘O Meliboee, deus nobis haec otia fecit:
namque erit ille mihi semper deus.'

Si illa quoque otia multum auctori suo debent, quorum
munus hoe maximum est,

‘ Ille meas errare boves, ut cernis, et ipsum
ludere quae vellem calamo permisit agresti‚’

quanti* aestimamus hoc otium, quod inter deos agitur,
quod deos facit? lta dico, Lucili, et te in caelum com-

