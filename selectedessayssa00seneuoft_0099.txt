AD NERONEM DE CLEMENTIA LIB. Ι 59

telumque detraxit et iram eius inermem reliquit. Exem-
plar hoc magnis regibus ingessit; est enim illi mos ex-
ercere se in parvis et ingentium rerum documenta in
minima arguere. Pudeat ab exiguis animalibus non
trahere mores, cum tanto hominum moderatior esse
animus debeat, quanto vehementius nocet. Utinam
quidem eadem homini lex esset et ira cum telo suo fran-
geretur nec saepius liceret nocere quam semel nec alienis
viribus exercere odia! Facile enim lassaretur furor, si
per se sibi satis faceret et si mortis periculo vim suam
effunderet. Sed ne nunc quidem illi cursus tutus est;
tantum enim necesse est timeat, quantum timeri voluit,
et manus omnium observet et eo quoque tempore, quo
non captatur, peti se iudicet nullumque momentum im-
mune a metu habeat. Hanc aliquis agere vitam sustinet,
cum liceat innoxium aliis, ob hoc securum, salutare
potentiae ius laetis omnibus tractare? Errat enim, si
quis existimat tutum esse ibi regem, ubi nihil a rege
tutum est; securitas securitate mutua paciscenda est.
Non opus est instruere in altum editas arces nec in ad-
scensum arduos colles emunire nec latera montium abs-
cidere, multiplicibus se muris turribusque saepire:
salvum regem clementia in aperto praestabit. Unum
est inexpugnabile munimentum amor civium. Quid
pulchrius est quam vivere optantibus cunctis et vota non
sub custode nuncupantibus? Si paulum valetudo titu-
bavit, non spem hominum excitari, sed metum? Nihil
esse cuiquam tam pretiosum, quod non pro salute prae-
sidis sui commutatum velit? Nonne ille, cui contingit,
sibi quoque vivere debeat? In hoc adsiduis bonitatis
argumentis probavit non rem publicam suam esse, sed se
rei publicae. Quis huic audeat struere aliquod pericu-

