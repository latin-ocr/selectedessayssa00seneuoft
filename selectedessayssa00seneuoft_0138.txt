98 L. ANNAEI SENECAE

nec auro argentoque suspenso nec in thensauros stipe
6 infusa, sed pia et recta voluntate. Nemo, inquam, non
amore eius arderet, si nobis illam videre contingeret:
nunc enim multa obstrigillant et aciem nostram aut splen-
dore nimio repercutiunt aut obscure retinent. Sed si,
quemadmodum visus oculorum quibusdam medicamentis
acui solet et repurgari, sic nos aciem animi liberare im-
pedimentis voluerimus, poterimus perspicere virtutem
etiam obrutam corpore, etiam paupertate opposita, etiam
7 humilitate et infamia obiacentibus. Cernemus, inquam,
pulchritudinem illam quamvis sordido obtectam. Rursus
aeque malitiam et aerumnosi animi veternum perspicie-
mus, quamvis multus circa divitiarum radiantium splendor
impediat et intuentem hinc honorumy illinc magnarum
8 potestatium falsa lux verberet. Tunc intellegere nobis
licebit, quam contemnenda miremur, simillimi pueris,
quibus omne ludicrum in pretio est: parentibus quippe
nec minus fratribus praeferunt parvo aere empta monilia.
Quid ergo inter nos et illos interest, ut Ariston ait, nisi
quod nos circa tabulas et statuas insanimus carius inepti?
Illos reperti in litore calculi leves et aliquid habentes
varietatis delectant, nos ingentium maculae columnarum,
sive ex Aegyptiis harenis sive ex Africae solitudinibus
advectae porticum aliquam vel capacem populi cenationem
Îµ) ferunt. Miramur parietes tenui marmore inductos, cum
sciamus, quale sit quod absconditur. Oculis nostris
imponimus, et cum auro tecta perfudimus, quid aliud
quam mendacio gaudemus? Sciemus enim sub illo auro
foeda ligna latitare. Nec tantum parietibus aut lacuna-
ribus ornamentum tcnue praetenditur: omnium istorum,
quos incedere altos vides, bracteata felicitas est. Inspice,
et scies, sub ista tenui membrana dignitatis quantum

