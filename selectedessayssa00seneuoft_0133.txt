AD LUCILIUM EPISTULA LXXX 93

bonum, tecum est. Quid tibi opus est, ut sis bonus? 4
Velle. Quid autem melius potes velle quam eripere te
huic servituti, quae omnes premity quam mancipia quo-
que condicionis extremae et in his sordibus nata omni
modo exuere conantur? Peculium suum, quod compara-
verunt ventre fraudato, pro capite numerant: >tu non
concupisces quanticumque ad libertatem pervenire, qui
te in illa putas natum? Quid ad arcam tuam respicis? 5
Emi non potest. Itaque in tabulas vanum coicitur no-
men libertatis, quam nec qui emerunt, habent nec qui
vendiderunt: tibi des oportet istud bonum, a te petas.
Libera te primum metu mortis: illa nobis iugum imponit ;
deinde metu paupertatis. Si vis scire, quam nihil in illa 6
mali sit, compara inter se pauperum et divitum vultus:
saepius pauper et fidelius ridet; nulla sollicitudo in alto
est; etiam si qua incidit cura, velut nubes levis transit:
horum, qui felices vocantur, hilaritas ficta est at gra-
vis et suppurata tristitia, eo quidem gravior, quia inter-
dum non licet palam esse miseros, sed inter aerumnas
cor ipsum exedentes necesse est agere felicem. Sae- 7
pius hoc exemplo mihi utendum est, nec enim ullo effica-
cius exprimitur hic humanae vitae mimus, qui nobis
partes, quas male agamus, adsignat: ille, qui in scaena
latus incedit et haec resupinus dicit,

‘En impero Argis: regna mihi liquit Pelops,
qua ponto ab Helles atque ab Ionio mari
urgetur Isthmos,’

servus est⁷ quinque modios accipit et quinque denarios;
,ille qui superbus atque impotens et fiducia virium tumidus 8
ait:

‘Quod nisi quieris, Menelae‚ hac dextra occides‚'

