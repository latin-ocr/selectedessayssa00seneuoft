15

16

17

100 L. ANNAEI SENECAE

‘ Non quare et unde, quid habeas, tantum rogant?
‘Ubique tanti quisque, quantum habuit, fuit!
‘Quid habere nobis turpe sit quaeris? Nihil.'

‘Aut dives opto vivere aut pauper mori.’

‘ Bene moritur, quisquis moritur dum lucrum facit.’

‘ Pecunia, ingens generis humani bonum,

eui non voluptas matris aut blandae potest

par esse prolis, non sacer meritis parens:

tam dulce si quid Veneris in vultu micat,

merito illa amores caelitum atque hominum movet)

Cum hi novissimi versus in tragoedia Euripidis pronun-
tiati essent, totus populus ad eiciendum et actorem et
carmen consurrexit uno impetu, donec Euripides in
medium ipse prosilivit petens, ut exspectarent viderent-
que, quem admirator auri exitum faceret. Dabat in illa
fabula poenas Bellerophontes, quas in sua quisque dat.
Nulla enim avaritia sine poena est, quamvis satis sit ipsa
poenarum. O quantum lacrimarum, quantum laborum
exigit! Quam misera desiderat esse, quam misera e par-
tis est! Adice cotidianas sollicitudines, quae pro modo
habendi quemque discruciant. Maiore tormento pecunia
possidetur quam quaeritur. Quantum damnis ingemes-
cunt, quae et magna incidunt et videntur maiora! Deni-
que ut illis fortuna nihil detrahat, quidquid non adquiritur,
damnum est. ‘At felicem illum homines et· divitem vo-
cant et consequi optant, quantum ille possidet) Fateor.
Quid ergo? Tu ullos esse condicionis peioris existimas
quam qui habent et miseriam et invidiam? Utinam
qui divitias optaturi essent, cum divitibus deliberarent;
utinam honores petituri cum ambitiosis et summum
adeptis dignitatis statum! Profecto vota mutassent,

