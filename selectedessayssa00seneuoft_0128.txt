3

[Î˜

88 L. ANNAEI SENECAE

Da operam, ne quid umquam invitus facias. Quicquid
necesse futurum est repugnanti, volenti necessitas non
est. Ita dico: qui imperia libens excipit, partem acer-
bissimam servitutis effugit, facere quod nolit. Non qui
iussus aliquid facit, miser est, sed qui invitus facit. Itaque
sic animum componamus, ut quicquid res exiget, id veli-
mus et in primis ut finem nostri sine tristitia cogitemus.
Ante ad mortem quam ad vitam praeparandi sumus.
Satis instructa vita est, sed nos in instrumenta eius avidi
sumus: deesse aliquid nobis videtur et semper videbitur.
Ut satis vixerimus, nec anni nec dies faciunt, sed animus.
Vixi, Lucili carissime, quantum satis erat: mortem
plenus exspecto. VALE.

EPISTULA LXXIII
SENECA Lucrino suo SALUTEM

Errare mihi videntur, qui existimant philosophiae
fideliter deditos contumaces esse ac refractarios, con-
temptores magistratuum aut regum eorumve, per quos
publica administrantur. Ex contrario enim nulli adver-
sus illos gratiores sunt: nec immerito. Nullis enim
plus praestant quam quibus frui tranquillo otio licet.
Itaque ii, quibus multum ad propositum bene vivendi
confert securitas publica, necesse est auctorem huius
boni ut parentem colant, multo quidem magis quam
illi inquieti et in medio positi, qui multa principibus
debent, sed multa et imputant, quibus numquam iam
plene occurrere ulla liberalitas potest, ut cupiditates
illorum, quae crescunt, dum implentur, exsatiet. Quis-
quis, autem dc accipiendo cogitat, oblitus accepti est.

