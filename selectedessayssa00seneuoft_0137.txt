AD LUCILIUM EPISTULA cxv 97

fiduciae quam curae. Nosti comptulos iuvenes, barba
et coma nitidos, de capsula totos: nihil ab illis speraveris
forte, nihil solidum. Oratio cultus animi est: si circum-
tonsa est et fucata et manu facta, ostendit illum quoque
non esse sincerum et habere aliquid fracti. Non est
ornamentum virile concinnitas. Si nobis animum boni
viri liceret inspicere, o quam pulchram faciem, quam
sanctam, quam ex magnifico placidoque fulgentem vide-
remus, hinc iustitia, illinc fortitudine, hinc temperantia
prudentiaque lucentibus! Praeter has frugalitas et con-
tinentia et tolerantia et liberalitas comitasque et —quis
credat?-—in homine rarum humanitas bonum, splen-
dorem illi suum adfunderent. Tunc providentia cum
elegantia et ex istis magnanimitas eminentissima quantum,
di boni, decoris illi, quantum ponderis gravitatisque
adderent! Quanta esset cum gratia auctoritas! Nemo
illam amabilem, qui non simul venerabilem diceret.
Si quis viderit hanc faciem altiorem fulgentioremque quam
cerni inter humana consuevit, nonne velut numinis occursu
obstupefactus resistat et, ut ‘fas sit vidisse,’ tacitus
precetur? Tum evocante ipsa vultus benignitate pro-
ductus adoret ac supplicet, et diu contemplatus multum
exstantem superque mensuram solitorum inter nos adspici
elatam, oculis mite quiddam sed nihilominus vivido
igne flagrantibus, tunc deinde illam Vergili nostri vocem
verens atque attonitus emittat?

‘O quam te memorem, virgo ’Β Namque haut tibi vultus
mortalis nec vox hominem sonat.'

‘Sis felix, nostrumque leves quaecumque laborem.y

Aderit levabitque, si colere eam voluerimus. Colitur

autem non taurorum opimis corporibus contrucidatis
H

