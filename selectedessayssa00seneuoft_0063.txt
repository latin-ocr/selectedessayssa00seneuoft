AD POLYBIUM DE CONSOLATIONE 23

tristitia revertitur. Cogita modestiam eius, cogita in 8
rebus agendis sollertiam, in exsequendis industriam, in
promissis constantiam. Omnia dicta eius ac facta et aliis
expone et tibimet ipse commemora. Qualis fuerit cogita
qualisque sperari potuerit: quid enim de illo non tuto
sponderi fratre posset?

Haec, utcumque potui, longo iam situ obsoleto et 9
hebetato animo composui. Quae si aut parum respon-
dere ingenio tuo aut parum mederi dolori videbuntur,
cogita, quam non possit is alienae vacare consolationi,
quem sua mala occupatum tenent, et quam non facile
Latina ei homini verba succurrant, quem barbarorum
inconditus et barbaris quoque humanioribus gravis fre-
mitus circumsonat.

