AD NERONEM DE CLEMENTIA LIB. ΙΙ (57

ac modestia resurgere et vitia diuturno abusa regno dare
tandem felici ac puro saeculo locum.

II. Futurum hoc, Caesar, ex magna parte sperare et
confidere libet. Tradetur ista animi tui mansuetudo
diffundeturque paulatim per omne imperii corpus, et
cuncta in similitudinem tuam formabuntur. A capite
bona valetudo in omnes corporis partes exit,· omnia
vegeta sunt atque erecta aut languore demissa, prout
animus eorum vivit aut marcet. Erunt cives, erunt
socii digni hac- bonitate‚ et in totum orbem recti mores
revertentur ,· parcetur ubique manibus tuis. Diutius
me morari hic patere, non ut blandum auribus tuis (nec
enim hic mihi mos est; maluerim veris offendere quam
placere adulando); quid ergo est ’Β Praeter id, quod bene
factis dictisque tuis quam familiarissimum esse te cupio,
ut, quod nunc natura et impetus est, fiat iudicium, illud
mecum considero multas voces magnas, sed detestabiles,
in vitam humanam pervenisse celebresque volgo ferri, ut
illam: ‘oderint‚ dum metuant‚' cui Graecus versus similis
est, qui se mortuo terram misceri ignibus iubet, et alia
huius notae. Ac nescio quomodo ingenia in immani et
invisa materia secundiore ore expresserunt sensus vehe-
mentes et concitatos; nullam adhuc vocem audii ex
bono lenique animosam. Quid ergo est ἶ) Ut raro, invitus
et cum magna cunctatione, ita aliquando scribas necesse
est istud, quod tibi in odium litteras adduxit, sed, sicut
facis, cum magna cunctatione, cum multis dilationibus.

ΠΙ. Et ne forte decipiat nos speciosum clementiae
nomen aliquando et in contrarium abducat, videamus,
quid sit clementia qualisque sit et quos fines habeat.

Clementia est temperantia animi in potestate ulciscendi
vel lenitas superioris adversus inferiorem in constituendis

[Ο

