AD LUCILIUM EPISTULA CXV 99

mali iaceat. Haec ipsa res, quae tot magistratus, tot 10
iudices detinet, quae et magistratus et iudices facit,
pecunia, ex quo in honore esse coepit, verus rerum honor
cecidit,· mercatoresque et venales in vicem facti quaerimus
non quale sit quidque, sed quanti: ad mercedem pii
sumus, ad mercedem impii, et honesta, quamdiu aliqua
illis spes inest, sequimur, in contrarium transituri, si
plus scelera promittent. Admirationem nobis parentes 11
auri argentique fecerunt, et teneris infusa cupiditas altius
sedit crevitque nobiscum. Deinde totus populus in
alia discors in hoc convenit. Hoc suspiciunt, hoc suis
optant, hoc dis velut rerum humanarum maximum,
cum grati videri volunt, consecrant. Denique eo mores
redacti sunt, ut paupertas maledicto probroque sit, con-
tempta divitibus, invisa pauperibus. Accedunt deinde 12
carmina poetarum, quae adfectibus nostris facem sub-
dant, quibus divitiae velut unicum vitae decus orna-
mentumque laudantur. Nihil illis melius nec dare vi-
dentur di immortales posse nec habere

‘Regia Solis erat sublimibus alta columnis 13
clara micante auro.'

Eiusdem currum aspice ε

‘Aureus axis erat, temo aureus, aurea summae
curvatura rotae, radiorum argenteus ordo.'

Denique quod optimum videri volunt saeculum, Aureum
appellant. Nec apud Graecos tragicos desunt, qui lucro 14
innocentiam, salutem, opinionem bonam mutent.

‘ Sine me vocari pessimum, ut dives vocer)
‘ An dives, omnes quaerimus, nemo, an bonus.'

