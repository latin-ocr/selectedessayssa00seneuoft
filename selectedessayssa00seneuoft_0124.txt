1

84 L. ΑΝΝΑΕΙ SENECAE

EPISTULA LVI
SENECA LUCILIO suo SALUTEM

Peream‚ si est tam necessarium quam videtur silentium
in studia seposito. Ecce undique me varius clamor cir-
cumsonat. Supra ipsum balneum habito. Propone nune
tibi omnia genera vocum, quae in odium possunt aures
adducere: cum fortiores exercentur et manus plumbo
graves iactant, cum aut laborant aut laborantem imitantur,
gemitus audio, quotiens retentum spiritum remiserunt,
sibilos et acerbissimas respirationes,· cum in aliquem
inertem et hac plebeia unctione contentum incidi, audio
crepitum inlisae manus umeris, quae prout plana pervenit
aut concava, ita sonum mutat. Si vero pilicrepus super-
venit et numerare coepit pilas, actum est. Adice nunc
scordalum et furem deprensum et illum, cui vox sua in
balineo placet. Adice 1111110 eos, qui in piscinam cum
ingenti impulsae aquae sono saliunt. Praeter istos,
quorum, si nihil aliud, rectae voces sunt, alipilum cogita
tenuem et stridulam vocem, quo sit notabilior, subinde
exprimentem nec umquam tacentem, nisi dum vellit alas
et alium pro se clamare cogit. Iam libarii varias exclama-
tiones et botularium et crustularium et omnes pop-inarum
institores mercem sua quadam et insignita modulatione
vendentis. ‘O te' inquis ‘ferreum aut surdum, cui mens
inter tot clamores tam varios, tam dissonos constat, cum
Chrysippum nostrum adsidua salutatio perducat ad
mortem.’ At mehercules ego istum fremitum non magis
curo quam fluctum aut deiectum aquae, quamvis audiam
cuidam genti hanc unam fuisse causam urbem suam trans-
ferendi, quod fragorem Nili cadentis ferre non potuit.

