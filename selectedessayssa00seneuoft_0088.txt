48 L. ANNAEI SENECAE

indicium L. Cinnam, stolidi ingenii virum, insidias ei
struere; dictum est, et ubi et quando et quemadmodum
adgredi vellet; unus ex consciis deferebat. Constituit
sc ab eo vindicare et consilium amicorum advocari iussit.
Nox illi inquieta erat, cum cogitaret adulescentem
nobilem, hoc detracto integrum, Cn. Pompei nepotem⁷
damnandum; iam unum hominem occidere non poterat,
cui M. Antonius proscriptionis edictum inter cenam
dictarat. Gemens subinde voces varias emittebat et inter
se contrarias: ‘Quid ergo? Ego percussorem meum
securum ambulare patiar me sollicito? Ergo non dabit
poenas, qui tot civilibus bellis frustra petitum caput,
tot navalibus, tot pedestribus proeliis incolume, post-
quam terra marique pax parata est, non occidere con-
stituat, sed immolare?’ (Nam sacrificantem placuerat
adoriri.) Rursus silentio interposito maiore multo voce
sibi quam Cinnae irascebatur: ‘Quid vivis, si perire te
tam multorum interest? Quis finis erit suppliciorum?
Quis sanguinis? Ego sum nobilibus adulescentulis ex-
positum caput, in quod mucrones acuam,- non est tanti
vita, si, ut ego non peream, tam multa perdenda sunt.’
Interpellavit tandem illum Livia uxor et: ‘Admittis'
inquit ‘muliebre consilium? Fac, quod medici solent,
qui, ubi usitata remedia non procedunt, temptant con-
traria. Severitate nihil adhuc profecisti ς Salvidienum
Lepidus secutus est, Lepidum Murena, Murenam Caepio,
Caepionem Egnatius, ut alios taceam, quos tantum ausos
pudet. Nunc tempta, quomodo tibi cedat clementia;
ignosce L. Cinnae. Deprensus est; iam nocere tibi non
potest, prodesse famae tuae potcst.'= Cavistis, sibiquod
advocatum invenerat, uxori quidem gratias egit, renunti-
ari autem extemplo amicis, quos in consilium rogaverat,

